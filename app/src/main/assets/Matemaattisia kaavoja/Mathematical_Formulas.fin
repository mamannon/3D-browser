<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html><head>
<meta content="text/html; charset=ISO-8859-1" http-equiv="content-type"><title>Matemaattisia kaavoja</title>

</head>
<body>
<h1 style="text-align: center;">Matemaattisia kaavoja</h1>
<div style="text-align: justify;">
Tähän tekstiin on koottu
valittuja paloja kansainvälisen tiedeyhteisön hyväksymästä
matematiikasta ja fysiikasta, joita käytetään Tasavalta-sovelluksen
teksteissä hyväksi.
<br>
</div>
<h2><span style="font-style: italic;">Einsteinin erityinen suhteellisuusteoria</span></h2>
<div style="text-align: justify;">
Vasemmanpuoleiset yhtälöt (1-4) ovat muuntokaavoja ajalle t,
etäisyydelle l, liikemassalle m ja liikemäärälle p paikallaan
olevan&nbsp; A-havaitsijan koordinaatistosta liikkuvan
B-havaitsijan koordinaatistoon, jossa vastaavat suureet ovat aika t',
etäsyys l', liikemassa m' ja liikemäärä p' (kumpi havaitsija on toisen
suhteen paikallaan, A vai B, on pelkkä mielipideasia). Oikeanpuoleiset
yhtälöt (1-4) ovat muuntokaavoja B-havaitsijan maailmasta takaisin
A-havaitsijan maailmaan. Kaavoissa v on liikkuvan havaitsijan nopeus ja
c on valon nopeus.<br>
<br>
<center><img style="width: 290px; height: 80px;" alt="" src="Kaava_1_mk.jpg"></center>
<br>
<center><img style="width: 300px; height: 80px;" alt="" src="Kaava_2_mk.jpg"></center>
<br>
<center><img style="width: 290px; height: 80px;" alt="" src="Kaava_3_mk.jpg"></center>
<br>
<center><img style="width: 290px; height: 80px;" alt="" src="Kaava_4_mk.jpg"></center>
<br>
Suhteelisuusteoreettisissa laskuissa ei useinkaan pelkkä etäisyyden l
tietäminen riitä, vaan tarvitaan täsmällinen sijainti x, y, z, t
aika-avaruudessa. Näiden muuttujien kesken pätee differentiaaliyhtälö
5, joka määrittää Lorentz-maailman metriikan:<br>
<br>
<center><img style="width: 251px; height: 18px;" alt="" src="Kaava_5_mk.jpg"></center>
</div>
<div style="page-break-before: always;"></div>
<h2><span style="font-style: italic;">Einsteinin yleinen suhteellisuusteoria</span></h2>
<div style="text-align: justify;">
Erityinen suhteellisuusteoria, vaikka se sisältääkin kaavat 3 ja 4
käytettäväksi pienien massojen kanssa, ei sisällä gravitaatiokenttää:
erityisessä suhteellisuusteoriassa oletetaan avaruuden olevan massaton.
Yleinen suhteellisuusteoria ottaa huomioon gravitaation ja siten myös
massojen olemassaolon. Yleinen suhteellisuusteoria määritellään
Einsteinin yhtälöllä 6:<br>
<br>
<center><img style="width: 421px; height: 37px;" alt="" src="Kaava_6_mk.jpg">
</center>
<br>
<br>
Yleiseen suhteellisuuteoriaan on kehitelty useita erilaisia
metriikoita. Alkuperäinen Einsteinin käyttämä metriikka on
differentiaaliyhtälössä 7:<br>
<br>
<center><img style="width: 164px; height: 20px;" alt="" src="Kaava_7_mk.jpg">
</center>
<br>
<br>
Yhtälö 7 kertoo lähinnä sen, että aika-avaruuden kaikkia neljää
komponenttia, x, y, z ja t, kohdellaan laskutoimituksissa samalla
tavalla. Mikä tämä tapa on, se määritellään metrisellä tensorilla g<sub>ab</sub>.
Jotta saisimme selville Riccin tensorin R<sub>ab</sub> ja
Riccin skalaarin R,
meidän on ensin johdettava metrisestä tensorista g<sub>ab</sub>
Riemannin
kaarevuustensori R<sup>d</sup><sub>abc</sub><br>
<br>
<center><img style="width: 400px; height: 39px;" alt="" src="Kaava_8_mk.jpg">
</center>
<br>
<br>
missä merkintä<br>
<br>
<center><img style="width: 73px; height: 18px;" alt="" src="Kaava_9_mk.jpg">
</center>
<br>
<br>
tarkoittaa Christoffelin symbolia:<br>
<br>
<center><img style="width: 377px; height: 39px;" alt="" src="Kaava_10_mk.jpg">
</center>
<br>
<br>
Muokataan Riemannin kaarevuustensori kovariantiksi tensoriksi R<sub>dabc</sub>:<br>
<br>
<center><img style="width: 157px; height: 18px;" alt="" src="Kaava_11_mk.jpg">
</center>
<br>
<br>
Nyt saamme Riccin tensorin R<sub>ac</sub><br>
<br>
<center><img style="width: 144px; height: 20px;" alt="" src="Kaava_12_mk.jpg">
</center>
<br>
<br>
ja Riccin skalaarin R:<br>
<br>
<center><img style="width: 119px; height: 18px;" alt="" src="Kaava_13_mk.jpg">
</center>
</div>
<div style="page-break-before: always;"></div>
<h2><span style="font-style: italic;">Riemannin monistot</span></h2>
<div style="text-align: justify;">
Saksalainen matemaatikko Bernhard Riemann (1826-1866) kehitti Riemannin
geometriaksi kutsutun matematiikan osa-alueen n-ulotteisten pintojen
istuttamiseksi n+1 ulotteisiin avaruuksiin, joita kutsutaan
monistoiksi. Edellä mainittu metrinen tensori, jota yleinen
suhteellisuusteoria hyödyntää, on Riemannin geometrian ydin. Metrinen
tensori on jokaisessa moniston pisteessä määritelty sisätulo, joka
muuntuu sileällä tavalla pisteestä toiseen. Metrinen tensori on aina 2.
astetta eli matriisi riippumatta ulottuvuuksien määrästä. Metrisen
tensorin toisen kertaluvun osittaisderivaatoista voidaan muodostaa
moniston kaarevuusmittari, Riemannin kaarevuustensori. Tällaisia
sileästi Gaussin kaarevuuden mukaisesti kaareutuvia pintoja muodostavia
tensoreita on lukemattomia
erilaisia, mutta tässä tekstikokoelmassa meitä kiinnostavat ainoastaan
sellaiset metriset tensorit, joissa pinta on yhtä kappaletta ja
kaareutumisen määrä pisteestä toiseen on vakio. Mutta näitäkin
tensoreita on useita! Esimerkiksi 3-ulotteisen avaruuden 2-ulotteisista
pinnoista löytyy kuvien&nbsp;1 ja&nbsp;2 kaksi vaihtoehtoa,
jotka täyttävät
asetetut ehdot:<br>
<br>
<center>
<table style="text-align: left; width: 80%;" border="0" cellpadding="2" cellspacing="2">
<tbody>
<tr>
<td style="width: 50%;"><img style="width: 100%;" alt="" src="Kuva_1_mk.jpg"></td>
<td style="width: 50%;"><img style="width: 100%;" alt="" src="Kuva_2_mk.jpg"></td>
</tr>
<tr>
<td style="text-align: left; vertical-align: top;"><small><span style="font-style: italic;">Kuva 1: pallon pinta on
äärellinen ja rajaton.</span></small></td>
<td style="text-align: left; vertical-align: top;"><small><span style="font-style: italic;">Kuva
2: hyperbolisen paraboloidin pinta on ääretön ja rajaton. Kuvan pinta
leviää äärettömiin kolmessa ulottuvuudessa, mutta tässä näytetään vain
laatikon sisälle mahtuva osa pinnasta..</span></small></td>
</tr>
</tbody>
</table>
</center>
<br>
Mutta koska <a href="T#Universe#Unlimited%20and%20Finite%20Universe#Rajaton+ja+%E4%E4rellinen+universumi">äärellisen
ja rajattoman</a> periaate edellyttää suljettua pintaa, vain
pallopinta on mahdollinen. Siispä tässä tekstikokoelmassa meille ei
riitä se, että kaareutumisen määrä on pisteestä toiseen vakio
yhtenäisessä pinnassa, vaan meitä kiinnostaa ainoastaan
kuvan&nbsp;1 tilanne, aina seitsemänteen ulottuvuuteen asti.
</div>
<div style="page-break-before: always;"></div>
<h2><span style="font-style: italic;">Analyyttinen lukuteoria</span></h2>
<div style="text-align: justify;">
Luonnolliset luvut 1, 2, 3, 4, 5, 6, ... jakautuvat kahteen ryhmään:
uniikkeihin alkulukuihin ja niistä koostuviin komposiittilukuihin.
Alkulukuja ovat luvut, jotka ovat jaollisia vain itsellään ja luvulla
1, eli alkulukuja ovat esimerkiksi 2, 3, 5, 7, 11, ... Alkulukuja on
äärettömän monta. Mitkä luvut luonnollisista luvuista ovat alkulukuja
ja miten ne sijoittuvat komposiittilukujen sekaan, se on analyyttisen
lukuteorian sisältö. Käytännössä asiaa tutkitaan koordinaatistossa
sijoittamalla kaikki luonnolliset luvut x-akselille ja merkitsemällä
y-akselille löydettyjen alkulukujen lukumäärä, niin kuin <a href="T#Universe#Analytic%20Number%20Theory#Analyyttinen%20lukuteoria">täällä</a>
on tehty.<br>
<br>
Analyyttinen lukuteoria perustuu Riemannin Zeta-funktioon &zeta;:<br>
<br>
<center><img style="width: 145px; height: 48px;" alt="" src="Kaava_14_mk.jpg">
</center>
<br>
<br>
Mutta kaavan&nbsp;14 versio Zeta-funktiosta &zeta; pätee vain
reaalilukualueella s &gt; 1, eikä se siten sovi analyyttisen
lukuteorian käyttöön, sillä
kaikki nollakohdat sijaitsevat alueella s &lt; 1. Tässä
tekstikokoelmassa tarvitaan nimenomaan kyseisiä nollakohtia. Onneksi
Zeta-funktiosta on olemassa analyyttinen versio, joka
kompleksifunktiona kattaa koko reaalilukualueen:<br>
<br>
<center><img style="width: 378px; height: 49px;" alt="" src="Kaava_15_mk.jpg">
</center>
<br>
<br>
Funktion&nbsp;15 itseisarvon kompleksiavaruuteen piirtämältä
pinnalta
löytyvät sekä triviaalit että epätriviaalit nollakohdat
(Epätriviaaleista nollakohdista mainittakoon, että niihin liittyvä
Riemannin hypoteesi on edelleen todistamatta, vaikka Bernhard Riemann
esitti sen jo vuonna 1859. Kyseisellä hypoteesilla ei kuitenkaan ole
vaikutusta analyyttiseen lukuteoriaan &#8211; ainakaan käytännön tasolla).
Mutta entä millaisen kuvaajan Funktio&nbsp;15 piirtää
kompleksiavaruuteen?
Koska kyseessä on kompleksiarvoinen funktio, kuvaajia on itse asiassa
kaksi: kompleksiluvun reaaliosa ja imaginaariosa kummatkin piirtävät
oman kuvaajansa eli pinnan kompleksiavaruuteen. Jos nämä
molemmat pinnat lävistävät kompleksitason samassa pisteessä, on
kompleksiarvoisella funktiolla kyseisessä pisteessä nollakohta.
Funktion&nbsp;15 piirtämät pinnat on näytetty
kuvissa&nbsp;3,&nbsp;4 ja&nbsp;5:<br>
<table style="text-align: left; width: 100%;" border="0" cellpadding="2" cellspacing="2">
<tbody>
<tr>
<td style="width: 33%;"><img style="width: 100%;" alt="" src="Kuva_3_mk.jpg"></td>
<td style="width: 33%;"><img style="width: 100%;" alt="" src="Kuva_4_mk.jpg"></td>
<td style="width: 33%;"><img style="width: 100%;" alt="" src="Kuva_5_mk.jpg"></td>
</tr>
<tr>
<td style="text-align: left; vertical-align: top;"><small><span style="font-style: italic;">Kuva 3: Riemannin Zeta-funktion
itseisarvon piirtämä pinta.</span></small></td>
<td style="text-align: left; vertical-align: top;"><small><span style="font-style: italic;">Kuva 4: Riemannin Zeta-funktion
reaaliosan piirtämä pinta.</span></small></td>
<td style="text-align: left; vertical-align: top;"><small><span style="font-style: italic;">Kuva 5: Riemannin Zeta-funktion
imaginaariosan piirtämä pinta.</span></small></td>
</tr>
</tbody>
</table>
<br>
</div>
</body></html>