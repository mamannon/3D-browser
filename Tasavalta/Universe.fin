<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html><head>

<meta http-equiv="content-type" content="text/html; charset=ISO-8859-1"><title>Universumi</title></head><body>
<h1 style="text-align: center;">Universumi</h1>
<h2><span style="font-style: italic;">Johdanto</span></h2>
<div style="text-align: justify;">Kun katselee öistä
tähtitaivasta,
lukemattomia tuikkivia
tähtiä ja koko sitä valtavuutta, minkä taivaankansi jokaisen nähtäväksi
tarjoaa, tulee itse kukin varmasti todenneeksi meidän ihmisten
pienuuden
verrattuna universumin valtavaan, suorastaan äärettömän suureen kokoon.
Mutta
vaikka avaruus on valtavan suuri tila, onko universumi eli
maailmankaikkeus
ääretön? Ja mitä tarkoittaa, että universumi olisi ääretön? Entä mitä
tarkoittaa, jos universumi onkin äärellinen?<br>
<br>
Lähtökohtaisesti
moni&nbsp;varmaan
olettaa, että
jos meillä olisi käytössä avaruusalus, jolla voisi matkustaa
avaruudessa
ikuisesti ja alus kykenisi pitämään kurssinsa niin, että se lentäisi
viivasuorasti halki avaruuden, alus kykenisi etenemään loputtomasti
samaan
suuntaan (olettaen tietysti, että se ei törmää johonkin
taivaankappaleeseen).
Näin olettavat saattavat oletuksensa vuoksi edellyttää, että avaruuden <i style="">täytyy</i> olla ääretön, koska muutenhan
avaruusalus ei pääsisi loputtomasti etenemään valitsemaansa suuntaan,
vaan
avaruuden reunan tullessa vastaan sen eteneminen tulisi tavalla tai
toisella
estymään. Mutta äärettömän avaruuden vaihtoehdon ei tarvitse olla
rajallinen
avaruus, kuten esimerkiksi kuvan 1 videopelin pelimaailmat
ovat.
<table style="text-align: left; float: right; width: 30%;" border="0" cellpadding="2" cellspacing="2">
<tbody>
<tr>
<td><img style="width: 100%;" alt="" src="StarWars.jpg"></td>
</tr>
<tr>
<td><small style="font-style: italic;">Kuva 1:
näkymä Star Wars
Battlefront II </small><span style="font-style: italic;"><small>pelistä</small>.</span></td>
</tr>
</tbody>
</table>
Äärellisen avaruuden ei tarvitse olla 'lintuhäkki' tai 'akvaario', vaan
universumi voi olla sekä äärellinen että rajaton (joku voisi käyttää
sanan
'rajaton' sijasta sanaa 'reunaton', mutta tässä tekstissä rajaton ja
reunaton
tarkoittavat hieman eri asiaa), jolloin äärellisessä avaruudessa
jatkuvasti
samaan suuntaan etenevä avaruusalus&nbsp;
saapuu
lopulta lähtöpisteeseensä. Aivan samoin kuin Maapallon ilmakehässä
johonkin
ilmansuuntaan jatkuvasti lentävä lentokone lopulta kiertää Maapallon
ympäri ja
palaa lähtöpisteeseensä. Siten pelkkä valinta äärettömän ja äärellisen
välillä
ei yksinään riitä määrittämään universumia, vaan universumi on myös
joko
rajaton tai rajallinen. Nämä kaksi valintaa ovat universumin rakenteen
selvittämisen perusta, kuten tulen tässä tekstissä osoittamaan. Jos
ihmiskunta
haluaa tietää, missä he elävät ja mitä ihmiset ovat, ihmiskunnan on
tiedettävä
oikeat vastaukset näihin kahteen kysymykseen.
<br>
<br>
Mutta mikä on suora
linja? Suoraa linjaa pitkinhän avaruusaluksen pitää
matkata, jos se haluaa selvittää, onko avaruus ääretön vai äärellinen.
Arkielämässä suoran linjan muodostaa ripustettu naru, josta roikkuu
paino. Matematiikassa suora linja määritetään lyhyimmäksi reitiksi
kahden pisteen välillä. Fysiikassa lähdetään monesti - mutta ei aina,
eikä ainakaan optiikan tai suhteellisuusteorian piirissä - siitä, että
valo etenee suoraviivaisesti. Sen sijaan fysiikassa lähdetään aina
siitä, että valo kulkee kahden pisteen välisen matkan lyhyintä
mahdollista reittiä pitkin. Avaruusalus varmaankin pitäisi suuntansa
valon kaltaisesti, mutta lyhyin mahdollinen reitti ei välttämättä ole
suora linja! Jotta lyhyin mahdollinen reitti ja suora linja olisivat
yhtä avaruudessa, pitää avaruudessa olevan materiaalin olla tasaisesti
levittäytynyttä - siis planeettojen, tähtien ja galaksien sijasta
avaruudessa pitäisi olla ainoastaan tasaisesti levinnyttä materiaa,
käytännössä kaasua. Tämän enempää en kuitenkaan pohdi avaruusmatkailun
navigointiongelmia.<br>
<br>
Nämä kaksi valintaa,
ääretön/äärellinen ja rajaton/rajallinen, antavat
universumin rakenteen perustaksi
neljä vaihtoehtoa. Osan niistä voimme todeta varsin helposti melko
varmasti mahdottomiksi,
mutta emme suinkaan kaikkia. Tutustutaan erikseen kuhunkin neljästä
vaihtoehdosta:<br>
<br>
NÄYTE PÄÄTTYY TÄHÄN...<br>
</div><br>
</body></html>